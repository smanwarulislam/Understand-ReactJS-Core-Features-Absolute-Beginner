9. JSX Quick References

React (also known as React.js or ReactJS) এর অন্যতম একটা ফিচার হচ্ছে JSX (JavaScript Syntax Extension and occasionally referred to as JavaScript XML).
প্রথম দিকে দেখলে মনে হয় জাভাস্ক্রিপ্ট কোডের ভিতরে এইচটিএমএল কোড কি করছে? কিন্তু আসলে JSX মানে জাভাস্ক্রিপ্টের ভিতরে এইচটিএমএল কোড না।

JSX - JavaScript Syntax Extension occasionally referred to as JavaScript XML
অথবা অন্যভাবে বলতে গেলে,
JSX (JavaScript Syntax Extension occasionally referred to as JavaScript XML) is a JavaScript extension that allows the creation of DOM trees using an XML-like syntax.

এটা ReactJS এর স্পেশাল একটা সিনট্যাক্স।
এটা শুধু দেখতেই এইচটিএমএল এর মতো। কিন্তু Babel (or Babel.js) এই সিনট্যাক্স কে কনভার্ট করে পিওর জাভাস্ক্রিপ্ট কোডে রূপান্তর করে দেয়।
আমরা ইচ্ছা করলেই JSX বাদ দিয়ে শুধু জাভাস্ক্রিপ্ট কোড ব্যবহার করেও অ্যাপ্লিকেশন বানাতে পারি।
কিন্তু এই ক্ষেত্রে আমাদের কোডটা অনেক বেশি ভার্বোস হয়ে যাবে। এবং কোড ম্যানেজ করতে অনেক কষ্ট হবে।
উদাহরণস্বরূপ, নিচের ডিভ টার কথা চিন্তা করা যাক -

<div>I am div</div>

এই কোডটা Babel (or Babel.js) কনভার্ট করার পরে ঠিক এমন হবে দেখতে -

React.createElement('div', null, 'I am div')

ওপরের উদাহরণ থেকে এটা নিশ্চয়ই আপনি বুঝতে পারছেন JSX কতোটা সহজ এবং কেন React (also known as React.js or ReactJS) JSX এর মতো একটা ফিচার নিয়ে এসেছে।

JSX ব্যবহার করতে চাইলে এর আরও কিছু বৈশিষ্ট্য সম্পর্কে আপনাদের অবগত থাকতে হবে। যেমন -

· যেখানেই আপনি JSX কোড ব্যবহার করেন না কেন, ওই ফাইলে React কে ইম্পোর্ট করে নিতে হবে।
যদি স্কোপের ভিতরে React না থাকে তাহলে আপনার কম্পাইলার আপনাকে ইরর শো করবে৷

· আপনি render মেথড থেকে অথবা ফাংশনাল কম্পোনেন্ট থেকে যখন কোন JSX রিটার্ন করবেন তখন আপনি রুট লেভেল এ শুধুমাত্র একটি এলিমেন্ট রাখতে পারবেন।
এই রুট এলিমেন্ট এর ভিতরে যদি একাধিক চিলড্রেন থাকে তাহলে কোন প্রব্লেম নেই। কিন্তু শুধুমাত্র একটি JSX এলিমেন্টই আপনি রিটার্ন করতে পারবেন।

· আপনি JSX কোডের ভিতরে ডট নোটেশন ব্যবহার করতে পারবেন যেমনটা আপনি জাভাস্ক্রিপ্ট অবজেক্টের সাথে করতে পারেন।

· JSX কোডের ভিতরে আপনি যেকোনো জাভাস্ক্রিপ্ট কোড লিখতে পারবেন। এর জন্য আপনাকে ওপেনিং কার্লি { এবং ক্লোজিং কার্লি } এর ভিতরে জাভাস্ক্রিপ্ট কোডটা লিখতে হবে।
তবে মনে রাখবেন, এর ভিতরে আপনি শুধুমাত্র একটি জাভাস্ক্রিপ্ট স্টেটমেন্টই এক্সিকিউট করতে পারবেন।
ফাংশন, লুপ বা কন্ডিশন এখানে ব্যবহার করা যাবে না।
তবে অ্যারো ফাংশন, ভ্যারিয়েবল ডিক্লারেশন, ফাংশন কল, কন্ডিশনাল অপারেটর এইগুলো ব্যবহার করা যাবে।

· আপনি যেকোন JSX কোডকে ভ্যারিয়েবল এর ভিতরে স্টোর করতে পারেন। আবার যেকোন ফাংশন থেকে রিটার্নও করতে পারেন।
তাই যদি অন্য কোন সাধারণ ফাংশন আপনার জন্য ভিউ জেনারেট করে থাকে তাহলে সেই ফাংশনটা আপনি JSX এর ভিতরে কল করতে পারবেন।

· JSX এর চিলড্রেন হিসেবে আপনি যেকোনো সিঙ্গেল এলিমেন্ট অথবা যেকোন অ্যারে প্রোভাইড করতে পারেন।
যদি কোন এলিমেন্ট না থাকে সেই ক্ষেত্রে আপনি null প্রোভাইড করতে পারেন।
যদি JSX এর চাইল্ড হিসেবে null প্রোভাইড করা হয় তাহলে JSX কোন কিছুই রেন্ডার করবে না।

· আমরা JSX এর ভিতরে অ্যাট্রিবিউট এর মতো করে Props পাস করতে পারি।
আবার আমরা একটা Props অবজেক্টকে স্প্রেড অপারেটর ব্যবহার করে JSX এর ভিতরে পাস করতে পারি।

· JSX এর ভিতরে null, undefined, true, and false সিম্পলই ইগনোরড হয়ে যাবে।
এই Boolean ভ্যালুগুলো আমাদের দরকার হয় কন্ডিশনাল ভাবে কোন কিছু রেন্ডার করার কাজে।

JSX সম্পর্কে এই বিষয়গুলো জানা থাকলেই আমরা সব ধরনের সিচুয়েশন এর মোকাবেলা করতে পারবো।
তবে সবকিছু মনে রাখার জন্য আপনার প্রচুর প্র্যাকটিস করতে হবে।