7. Advanced Features of React

যেকোনো টেকনোলজির ক্ষেত্রে এর কোর ফিচারগুলোকেই সবচেয়ে বেশি গুরুত্ব দেওয়া হয়ে থাকে।
এই কোর ফিচারগুলো ব্যবহার করে যেকোনো ধরনের কাজ করা যায়। React (also known as React.js or ReactJS) এর ব্যতিক্রম না।
আপনি এই Chunk এ React সম্পর্কে যা কিছু শিখবেন, সবকিছুই React এর কোর ফিচার।

এই ফিচারগুলো ব্যবহার করে সবকিছু করা গেলেও কিছু প্রব্লেম কিন্তু আপনাকে ফেস করতে হবে।
কারণ শুধু কোর ফিচার ব্যবহার করলে আপনাকে অনেক বেশি কোড লিখতে হবে।
যখন অনেক বেশি কোড লিখবেন তখন কোড ডুপ্লিকেট হওয়ার সম্ভাবনা থাকবে। কোড ম্যানেজ করা কষ্টকর হয়ে যাবে।
কোনো পরিবর্তন বা নতুন কোনো কিছু সংযোজন করতে চাইলে সেটাও অনেক কষ্টসাধ্য ব্যাপার হয়ে যাবে।
তাই আমাদেরকে অ্যাডভান্স কিছু ফিচার,কিছু প্যাটার্ন অথবা কিছু কৌশলের সাহায্য নিতে হবে।
React Redux এই Array জুড়ে আমরা আপনাকে বিভিন্ন ভাবে বিভিন্ন প্রব্লেম বোঝানোর চেষ্টা করবো এবং তার সহজ থেকে সহজতর সমাধান দেওয়ার চেষ্টা করবো।

এই Chunk এ আমরা React এর অ্যাডভান্স কোনো ফিচার নিয়ে আলোচনা করবো না।
এবং আপনাকেও জানিয়ে রাখছি আপনি যতক্ষণ না কোর ফিচারগুলোতে নিজেকে কমফোর্টেবল মনে করছেন, ততক্ষণ কোনো অ্যাডভান্স ফিচার শেখার চিন্তা করবেন না।
এখানে আমি আপনাদেরকে কিছু React এর নিজস্ব অ্যাডভান্স ফিচার সম্পর্কে ধারণা দিচ্ছি, যেন এই Chunk টা শেষ করার পরে কি শিখতে হবে তা আপনি আগে থেকেই জানতে এবং বুঝতে পারেন।
আগে থেকে ষদি জানা থাকে আমাকে কি কি শিখতে হবে তাহলে সময়টাকে বণ্টন এবং ব্যবহার করতে সহজ হয়।

React এর অ্যাডভান্সড বিষয়গুলো -

· Advanced Component & Lifecycle Methods -
আমরা এই Chunk এ React এর বেসিক কম্পোনেন্ট ফিচারগুলো দেখবো, এইগুলো বাদেও কম্পোনেন্টের অ্যাডভান্সড কিছু ফিচার আছে।
যেই বিষয়গুলো না জানা থাকলে বড় কোনো অ্যাপ্লিকেশন নিয়ে কাজ করা খুবই কষ্টসাধ্য ব্যাপার হয়ে যায়।

· Asynchronous Operations & Side Effects -
একটা ওয়েব অ্যাপ্লিকেশনে বিশেষ করে সিঙ্গেল-পেজ অ্যাপ্লিকেশনগুলোতে AJAX এর মাধ্যমে সার্ভারে রিকোয়েস্ট পাঠানো হয়।
এই একইভাবে সার্ভার থেকে ডাটা এনে ব্রাউজারে শো করানো হয়, আবার ইউজার যেই ডাটাগুলো তৈরি করে সেইগুলো সার্ভারে সংরক্ষণের জন্য পাঠিয়ে দেওয়া হয়।
এই কাজগুলো ভালোভাবে বোঝার জন্য কম্পোনেন্ট এবং এর লাইফ-সাইকেল মেথড সম্পর্কে ভালো ধারণা থাকতে হয়।

· Smart vs Dumb Components -
React এ সাধারণত দুই ধরনের কম্পোনেন্ট নিয়ে কাজ করা হয়।
এক ধরনের কম্পোনেন্ট ডাটা এবং রিপ্রেসেন্টেশন নিয়ে কাজ করে থাকে, এইগুলোকে বলা হয় স্মার্ট কম্পোনেন্ট।
অন্য দিকে কিছু কম্পোনেন্ট আছে যার কাজ শুধু ছোট্ট একটা অংশ ব্রাউজারে রেন্ডার করা, যাদেরকে ডান্ব কম্পোনেন্ট বলে।

· Higher-Order Components (HOCs) -
মাঝে মাঝে আমাদের কিছু ফাংশন দরকার হয়, যা একটা React কম্পোনেন্টকে আর্গুমেন্ট আকারে নিয়ে থাকে এবং আর একটা নতুন মডিফাইড কম্পোনেন্ট রিটার্ন করে থাকে।
সাধারণত একই ধরনের কাজ বার বার না করে কোড রিইউজ করার জন্য এই ধরনের ফাংশন ব্যবহার করা হয়ে থাকে। এদেরকে Higher-Order Component বলে।

· Error Boundaries -
আপনি যতো ভালো মানের ডেভেলপার হন না কেন, আপনাকে এরর এর সম্মুখীন হতেই হবে।
যখন একটা অ্যাপ্লিকেশনে কোনো এরর ঘটে থাকে তখন পুরো অ্যাপ্লিকেশনটাই অকেজো হয়ে যায়।
আর আপনার ইউজার যদি এইরকম সিচুয়েশনের সম্মুখীন হয় যখন আপনার অ্যাপ্লিকেশন আর কাজ করছে না, তাহলে ওই ইউজার আর আপনার অ্যাপ্লিকেশনটা ব্যবহার করবে না।
তাই খুব সুন্দর ভাবে আমাদের এরর গুলো হ্যান্ডেল করতে হয়।
যদি কোনো এরর ঘটে থাকে তাহলে পুরো অ্যাপ্লিকেশনটা যেন ক্রাশ না করে, এবং ইউজারকে একটা সুন্দর ফিডব্যাক দেওয়া হয়।

· Context API -
এটা তুলনামূলক নতুন একটা ফিচার।
যখন আপনি অনেক বড় অ্যাপ্লিকেশন বানাবেন তখন অনেক অনেক ডাটা হবে, সেই ডাটাগুলো ম্যানেজ করা খুব কষ্টের কাজ।
সহজে যেন সেই ডাটাগুলো ম্যানেজ করা যায় তাই React নিয়ে এসেছে Context API.

· Refs -
React পুরো কাজটা করে ভার্চুয়াল DOM-এ।
অর্থাৎ ব্রাউজারে সব কিছু রেন্ডার করার আগে সব কিছু স্টোর করা থাকে র‍্যাম এ।
আমরা যেই এলিমেন্টগুলো নিয়ে কাজ করি সেইগুলোরও বাস্তবে কোন অস্তিত্ব তৈরি হওয়ার আগেই আমরা ব্যবহার করি। ইভেন্ট যুক্ত করি।
যখন একটা এলিমেন্ট ব্রাউজারে সফলভাবে রেন্ডার হয়ে যাবে তখন তার স্টেটটা যদি আমরা জানতে চাই তখন আমাদের সাহায্য নিতে হবে Refs এর।

· Controlled Component -
যখন একটা ফর্ম এর স্টেট বা ডাটা আমাদের তৈরি করা কম্পোনেন্ট ম্যানেজ করে থাকে তখন সেটা হচেছ Controlled Component.

· Uncontrolled Component -
যখন একটা ফর্ম এর ডাটা ব্রাউজার ম্যানেজ করে থাকে তখন তাকে বলে Uncontrolled Component.

· Hooks -
এটা হচ্ছে React এর সব থেকে নতুন ফিচার। এই ফিচারের মাধ্যমে React আর্কিটেকচারটা পুরোপুরি পরিবর্তিত হয়ে গেছে।
এখন React অ্যাপ্লিকেশনগুলো তৈরি করা এবং ম্যানেজ করা আগের থেকে অনেক সহজ হয়ে গিয়েছে।
তবে Hooks নিয়ে কাজ করতে চাইলেও আগে আমাদের আগের React টা ভালো করে জানতে এবং বুঝতে হবে।

· Design Patterns -
এটা React এর কোনো ফিচার না।
যখন আপনি React ব্যবহার করে বড় কোনো অ্যাপ্লিকেশন ডেভেলপ করতে যাবেন তখন অনেক ধরনের প্রব্লেম এর সম্মুখীন হবেন। বড় বড় ডেভেলপাররাও প্রবলেম এর সম্মুখীন হয়েছিলেন।
তাঁরা যখন প্রবলেম এর সম্মুখীন হয়েছিলেন তখন তাঁরা কিভাবে প্রবলেমটার সমাধান করেছিলেন?
আসলে ডেভেলপমেন্ট এ দেখা যায় আমরা সব সময় প্রায় একই ধরনের প্রবলেম এর সম্মুখীন হই।
আর এই প্রবলেমগুলোর সমাধান আগে থেকেই খুব সহজ এবং সঠিকভাবে করে রাখা আছে। এগুলো মূলত ডিজাইন প্যাটার্ন।

এই সব বিষয়গুলো আমরা শিখবো পরবর্তী Chunk এ।
বাস্তব জীবনের প্রবলেমগুলো দেখবো, দেখবো কিভাবে React এর অ্যাডভান্সড ফিচার এবং ডিজাইন প্যাটার্ন ব্যবহার করে কিভাবে এই প্রবলেমগুলোর সমাধান করা যায়।