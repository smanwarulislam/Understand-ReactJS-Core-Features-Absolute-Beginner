3. How Does SPA Work

আগের লেসনে আমরা মাল্টিপেজ অ্যাপলিকেশন অথবা ট্র্যাডিশনাল ওয়েব অ্যাপলিকেশন কিভাবে কাজ করে সেটা বোঝার চেষ্টা করেছিলাম।
আজকে আমরা দেখবো মডার্ন ওয়েব অ্যাপলিকেশন বা সিঙ্গেল-পেজ ওয়েব অ্যাপলিকেশন কিভাবে কাজ করে।

সিঙ্গেল-পেজ অ্যাপলিকেশন অনেকটা মোবাইল অ্যাপলিকেশন এর মতো।
মোবাইল অ্যাপলিকেশনগুলো আপনি আপনার ফোনে একবার ইন্সটল করে নেন, তারপরে সব সময় ব্যবহার করেন।
কোনো ব্রাউজারের দরকার নেই, ওয়েবসাইটের লিংক মনে রাখার দরকার নেই। খুব সিম্পল, সমস্ত ফাংশনালিটি ওই অ্যাপলিকেশন এর ভিতরে দিয়ে দেওয়া থাকে।
আপনার ডাটাগুলো কিভাবে সার্ভারে স্টোর হবে সেটার ফাংশনালিটি সেখানে দেওয়া থাকে।
একবারে একটি কমপ্যাক্ট অ্যাপলিকেশন।

মডার্ন ওয়েব অ্যাপলিকেশন বা সিঙ্গেল-পেজ অ্যাপলিকেশনগুলোও ঠিক একইভাবে কাজ করে থাকে।
একটা স্ট্যটিক সার্ভারে এই অ্যাপলিকেশনটা আগে থেকেই সেট করা থাকে।
যখন আমরা ওয়েবসাইট টাতে ভিজিট করি, তখন একবারে পুরো অ্যাপলিকেশনটা আমাদের ব্রাউজারে লোড নেয়।
আর আমরা ব্রাউজার থেকে মোবাইল অ্যাপলিকেশন এর মতো এই ওয়েব অ্যাপলিকেশনগুলো ব্যবহার করে থাকি।

এখন সবার ভিতরে একটা প্রশ্ন ঘুরে বেড়াচ্ছে, আমরা মেটাতে (পূর্বে ফেসবুক) লাইক দেই, কমেন্ট করি, পেজ রিফ্রেশ বা রিলোড না নিয়ে কিভাবে সেটা সার্ভারে স্টোর হচ্ছে?
এটা হচ্ছে ব্রাউজার এবং জাভাস্ক্রিপ্ট এর সাহায্যে।
ব্রাউজার আমাদেরকে একটা জাদুর বাক্স দিচ্ছে ষার মাধ্যমে আমরা পেজ রিলোড না করেই সার্ভারের কাছে রিকোয়েস্ট পাঠাতে পারছি, আবার পেজ রিলোড না করেই সার্ভার ষে রেসপন্স পাঠাচ্ছে সেটা ব্রাউজারে শো করতে পারছি।

এতো বড় কাজ করছে জাভাস্ক্রিপ্ট। ব্রাউজার আমাদেরকে কিছু এপিআই দিচ্ছে, যা আমরা জাভাস্ক্রিপ্ট এর মাধ্যমে ব্যবহার করছি।
আর আমরা তো সবাই জানি জাভাস্ক্রিপ্ট ব্যবহার করে রানিং অ্যাপলিকেশনের কন্টেন্ট চেঞ্জ করা যায়, স্টাইল চেঞ্জ করা যায়।
আর সেটাই আমরা করছি সিঙ্গেল-পেজ অ্যাপলিকেশনে।

যখন প্রথম এই কনসেপ্টটা আসলো তখন একটা পেজের নির্দিষ্ট কিছু অংশেই আমরা এই ফ্যসিলিটিস ব্যবহার করতাম।
React (also known as React.js or ReactJS) নিজেও এসেছে একটা মাল্টিপেজ অ্যাপলিকেশনের কিছু কিছু জায়গায় পেজ রিলোড না করেই কাজটা সম্পন্ন করার কাজে।
কিন্তু আজকে আমরা পুরো একটা ওয়েব অ্যাপলিকেশন বানাতে পারি এই সিম্পল কনসেপ্টে।

ছোট অ্যাপলিকেশনের জন্য আমাদের কোনো লাইব্রেরি বা ফ্রেমওয়ার্কের দরকার পড়ে না। আমরা ভ্যানিলা বা কোর জাভাস্ক্রিপ্ট ব্যবহার করেই কাজটা করতে পারি।
কিন্তু যখন একটা বড় প্রোজেক্টে কাজ করতে হয়, তখন এতো কোড সহজে ম্যানেজ করা যায় না, আর প্রতিটা প্রোজেক্টেই প্রায় একই কাজ বার বার করা লাগে।
এই জন্য বাজারে বিভিন্ন কোম্পানি তাদের নিজস্ব ফ্রেমওয়ার্ক বা লাইব্রেরি বের করেছে।
সব থেকে পপুলার সিঙ্গেল-পেজ অ্যাপলিকেশন ফ্রেমওয়ার্ক গুলোর মধ্যে React (also known as React.js or ReactJS) সবার শীর্ষে আছে।
এছাড়া আছে Angular (also referred to as "Angular 2+"), Vue.js (commonly referred to as Vue; pronounced "view") এর মতো সব ফ্রেমওয়ার্ক।

আশা করছি আপনারা সিঙ্গেল-পেজ অ্যাপলিকেশনের ধারণাটা বুঝতে পেরেছেন।
পরবর্তী লেসনে আমরা React (also known as React.js or ReactJS) কিভাবে কাজ করে সেই বিষয়টা নিয়ে আলোচনা করবো।