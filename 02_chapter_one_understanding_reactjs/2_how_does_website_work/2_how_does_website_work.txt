2. How Does Website Work

React (also known as React.js or ReactJS) নিয়ে ভালোভাবে কাজ করতে চাইলে আমাদের প্রথমে বুঝতে হবে একটা ওয়েবসাইট কিভাবে কাজ করে?
একটা ওয়েব সার্ভারে কি কি কাজ হয়, আর সার্ভার থেকে একটা ওয়েবসাইট যখন ব্রাউজারে এসে পৌঁছায় তখন ব্রাউজার কি কি দায়িত্ব পালন করে?

বর্তমানে ওয়েবসাইটের কথা বললে দুই ধরনের ওয়েবসাইটের কথা চলে আসে।
প্রথমটা হচ্ছে ট্র্যাডিশনাল ওয়েবসাইট, যা ওয়েবের শুরু থেকেই ছিলো, এখনও আছে। এই ধরনের ওয়েবসাইট গুলো থেকে আমরা সাধারণত বিভিন্ন ইনফরমেশন পেয়ে থাকি। তেমন কোনো কাজ এখানে করা যায় না।
দ্বিতীয় টাইপের ওয়েবসাইটকে মূলত ওয়েবসাইট বলা হয় না। এদেরকে বলা হয় ওয়েব অ্যাপলিকেশন। কারণ এই ধরনের সাইটগুলো কম্পিউটার বা মোবাইলের সফটওয়্যারের মতো কাজ করে থাকে।
এখানে আমরা তথ্য পাওয়ার সাথে সাথে বিভিন্ন রকম অ্যাকশনও ঘটাতে পারি। যেমনটা মেটা (পূর্বে ফেসবুক), এখানে আমরা কতো কিছু করছি।
আমাদের এই সাইটটার কথাই ধরা যাক না, এখানে আমরা পড়াশোনার জন্য বিভিন্ন রিসোর্স পাচ্ছি, ভিডিও দেখতে পারছি, কুইজ এক্সাম দিতে পারছি, আবার প্রব্লেম হলে প্রশ্নও করতে পারছি।
এই ধরনের ওয়েবসাইট গুলোকে মূলত ওয়েব অ্যাপলিকেশন বলা হয়ে থাকে।

এই ওয়েব অ্যাপলিকেশনগুলো আবার দুই ধরনের হয়, একটা হচ্ছে মাল্টিপেজ অ্যাপলিকেশন এবং দ্বিতীয়টা হচ্ছে সিঙ্গেল-পেজ অ্যাপলিকেশন।

· মাল্টিপেজ অ্যাপলিকেশনঃ
কিছু দিন আগেও যখন আমরা মেটা (পূর্বে ফেসবুক) ব্যবহার করতাম, যখন একটা লাইক, কমেন্ট বা শেয়ার করতাম প্রত্যেকবার নতুন করে পেজ রিফ্রেশ হতো। নতুন করে লোড নিতো।
যেই ওয়েব অ্যাপলিকেশনগুলো সঠিকভাবে কাজ করার জন্য প্রত্যেকবার নতুন করে লোড নেওয়ার প্রয়োজন পরে, সেই অ্যাপলিকেশনগুলোকে মাল্টিপেজ অ্যাপলিকেশন বলা হয়।
যদি না বুঝতে পারেন, তাহলে চিন্তা করার কোনো কারণ নেই, কারণ এই আর্টিকেল এ আমরা মাল্টিপেজ অ্যাপলিকেশন কিভাবে কাজ করে সেটাই বোঝার চেষ্টা করবো।

· সিঙ্গেল-পেজ অ্যাপলিকেশনঃ
এখন যখন আমরা মেটা (পূর্বে ফেসবুক) ব্যবহার করি, তখন লাইক, কমেন্ট যাই করি, পেজ কিন্তু রিফ্রেশ নেয় না।
এমনকি যখন আমরা নিউজ ফিড থেকে কারোর প্রোফাইলে ভিজিট করি, বা কোনো গ্রূপ বা পেজে ভিজিট করি তখনও কিন্তু কোনো রিফ্রেশ নেয় না।
কোনো না কোনো ম্যাজিক এখানে হচ্ছে আর পেজ রিফ্রেশ না করেই আমরা সব কাজ সঠিকভাবে করতে পারছি।
এই ম্যাজিকটা ব্রাউজার আমাদের দেখাচ্ছে,
আর ব্রাউজারের সাহায্য নিয়ে React (also known as React.js or ReactJS), Angular (also referred to as "Angular 2+"), Vue.js (commonly referred to as Vue; pronounced "view") এর মতো ফ্রেমওয়ার্কগুলো মজার মজার সব অ্যাপলিকেশন বানাচ্ছে।
যেমন মেটা (পূর্বে ফেসবুক) কিন্তু বানানো হয়েছে পুরোটাই React (also known as React.js or ReactJS) দিয়ে।
সিঙ্গেল-পেজ অ্যাপ্লিকেশন গুলো হলো মডার্ন ওয়েব অ্যাপলিকেশন।
আমরা পরবর্তী লেসন এ সিঙ্গেল-পেজ অ্যাপলিকেশন কিভাবে কাজ করে সেটা বোঝার চেষ্টা করবো।

একজন ভালো React (also known as React.js or ReactJS) ডেভেলপার বা ফ্রন্টেন্ড ডেভেলপার হতে চাইলে আমাদের এই বিষয়গুলো প্রথম থেকেই জানা দরকার।
প্রথমে আমরা জানবো একটা মাল্টিপেজ অ্যাপলিকেশন কিভাবে কাজ করে থাকে?

মাল্টিপেজ বা ট্র্যাডিশনাল ওয়েবসাইট কিভাবে কাজ করে?

যে কোনো ওয়েব অ্যাপ্লিকেশনের ক্ষেত্রে দুটি কম্পোনেন্ট থাকতেই হবে।
যার প্রথমটা হোল ক্লাইন্ট যা মূলত আমাদের ব্রাউজার এবং দ্বিতীয়টা হোল সার্ভার, যেখান থেকে মূলত আমাদের ওয়েব অ্যাপলিকেশনটা সার্ভ করা হবে।
আমরা যখন আমাদের ব্রাউজার ওপেন করে গুগলের ওয়েবসাইট ভিজিট করার জন্য অ্যাড্রেস বারে গিয়ে লিখি - https://www.google.com/ তখন আমাদের অন্তরালে অনেকগুলো কাজ ঘটে ষায়।
সেই কাজগুলো বুঝতে পারলেই আমরা বুঝতে পারবো কিভাবে একটা মাল্টিপেজ অ্যাপলিকেশন কাজ করে।

একটা ক্লাইন্ট থেকে সার্ভারে রিকুয়েস্ট পাঠালে যা যা ঘটে থাকে -

প্রথম ধাপঃ
আপনি যখন ব্রাউজারে গুগলের লিংকটা লিখে এন্টার কি প্রেস করেন, তখন আপনার ব্রাউজার ওই লিংক থেকে গুগলের সার্ভার খুঁজে বের করার চেষ্টা করে।
যদি লিংকটা সঠিক হয় তাহলে সে সার্ভার খুঁজে পাবে এবং সেখানে আপনি যে একটা পেজ দেখতে চেয়েছেন সেই রিকোয়েস্ট সাবমিট করবে।
গুগলে তো অসংখ্য পেজ, তাহলে সার্ভার কিভাবে বুঝবে যে কোন পেজটা আপনি দেখতে চাচ্ছেন?
আপনি হয়তো খেয়াল করবেন প্রতিটা পেজ এর লিংক ডিফারেন্ট, একটা লিংক শুধু একটা মাত্র নির্দিষ্ট পেজের জন্যই রিকোয়েস্ট করতে পারে।
তাই আপনার লিংক থেকে গুগল সহজেই বুঝতে পারবে যে আপনি কোন পেজটা দেখতে চাচ্ছেন?

দ্বিতীয় ধাপঃ
গুগল যখন কোনো রিকোয়েস্ট পায় সে তখন সেই রিকোয়েস্টের হ্যান্ডেলার এর কাছে রিকোয়েস্টটাকে প্রসেস করতে পাঠিয়ে দেয়।
প্রতিটা রিকোয়েস্টের জন্য একটা করে রিকোয়েস্ট হ্যান্ডেলার বসানো থাকে সার্ভারে।
এই হ্যান্ডেলার আপনার রিকোয়েস্ট পড়ে বোঝার চেষ্টা করে, আপনার জন্য প্রয়োজনীয় ডাটা জমা করে, তারপরে সেই ডাটা পাঠিয়ে দেয় টেমপ্লেট ইঞ্জিন এর কাছে।

তৃতীয় ধাপঃ
এই ধাপে সব কাজ করে টেমপ্লেট ইঞ্জিন।
ওয়েব ডিজাইনাররা আগে থেকেই গেস করে কিছু এইচটিএমএল পেজ বানিয়ে রাখে। এই পেজের জন্য প্রয়োজনীয় সিএসএস এবং জাভাস্ক্রিপ্ট ফাইলও বানিয়ে রাখে।
কিন্তু এই এইচটিএমএল ফাইলগুলোতে কোনো ডাটা থাকে না।
যেমন আপনি যখন গুগলে সার্চ করেন রেজাল্টগুলো লিস্ট আকারে দেখায়, এই লিস্ট এর কাঠামোটা কেমন হবে, কোথায় কোন ট্যাগ ব্যবহার করা হবে সব আগে থেকেই লেখা থাকে এই এইচটিএমএল ফাইলে। কিন্তু কোনো ডাটা থাকে না।
দ্বিতীয় ধাপে রিকোয়েস্ট হ্যান্ডেলার টেমপ্লেট ইঞ্জিনকে যে ডাটা দিয়েছিলো টেমপ্লেট ইঞ্জিন সেই ডাটাগুলো তার পজিশন মতো বসিয়ে একটা পারফেক্ট এইচটিএমএল ফাইল জেনারেট করে।
তারপর এই ফাইলটা পাঠিয়ে দেয় আবার রিকোয়েস্ট হ্যান্ডেলার এর কাছে।

চতুর্থ ধাপঃ
টেমপ্লেট ইঞ্জিন যে অটো জেনারেটেড এইচটিএমএল ফাইলটি পাঠিয়েছিলো সেই ফাইলটা রিকোয়েস্ট হ্যান্ডেলার এবার রেসপন্স আকারে ক্লাইন্ট এর কাছে মানে ব্রাউজারের কাছে পাঠিয়ে দেবে।
এবং এর মাধ্যমে একটা পুরো রিকোয়েস্ট সম্পন্ন হবে।

পঞ্চম ধাপঃ
এই ধাপে কাজ শুধু ব্রাউজারের।
ব্রাউজার সার্ভার থেকে আসা এইচটিএমএল ফাইলটা রেন্ডার করবে এবং আমরা ওয়েবপেজটা দেখতে পাবো। সাথে প্রয়োজনীয় সব সিএসএস এবং জাভাস্ক্রিপ্ট ফাইলগুলো ব্রাউজার লোড করে নেবে।

এখানে কয়েকটা বিষয় বোঝার এবং মনে রাখার দরকার আছে। যেমন -

· একটা রিকোয়েস্ট সম্পন্ন হওয়ার পরে ক্লাইন্ট এবং সার্ভারের মাঝে আর কোনো সম্পর্ক থাকবে না।
· সার্ভর যেই ডাটা বা ফাইলটা পাঠাচ্ছে সেটা রেন্ডার হবে যখন সার্ভার রেসপন্স পাঠাবে ঠিক তখন।
· নতুন করে কোন কিছু রেন্ডার করার জন্য সার্ভার থেকে রেসপন্স আসতে হবে।
· যে কোনো ছোটো ডাটাও যদি সার্ভারে স্টোর করে রাখতে হয় তাহলে সার্ভারে রিকোয়েস্ট পাঠাতেই হবে।
· আর সার্ভারে রিকোয়েস্ট পাঠালে নতুন করে পেজ লোড নিবে। আর একারণেই ট্র্যাডিশনাল ওয়েবসাইট গুলোতে আপনি যে বাটনেই ক্লিক করেন নতুন করে পেজ লোড নিয়ে থাকে।

আশা করছি মাল্টিপেজ ওয়েব অ্যাপলিকেশন বা ট্র্যাডিশনাল ওয়েবসাইট কিভাবে কাজ করে সেই বিষয়ে একটা ধারণা আপনার হয়েছে।
এবার সময় হয়েছে সিঙ্গেল-পেজ অ্যাপ্লিকেশন কিভাবে কাজ করে সেটা বোঝার।
আর তারপরেই আমরা বুঝতে পারব যে React (also known as React.js or ReactJS) অ্যাপ্লিকেশন কিভাবে কাজ করে থাকে।